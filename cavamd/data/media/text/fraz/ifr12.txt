La chiesa di S. Maria del Quadruviale è tra le chie-
se più antiche e architettonicamente più interes-
santi di Cava de' Tirreni. Apparteneva al distretto 
di Sant'Adiutore. Fu edificata nelle attuali forme 
alla fine del Cinquecento, ma la sua fondazione ri-
sale al 1383, allorquando la congregazione religio-
sa, tuttora esistente, si distaccò da quella di S. Ma-
ria a Toro. Ecco come ne parlano gli storici: " Nel 
tenimento di Siepi fu fondata pure la chiesa di S. 
Maria, la quale, perché posta nelle vicinanze di un 
quadruvio, fu detta del quadruviale. Siede essa su 
di un rialto ed ha al suo lato sinistro un ampio 
oratorio per uso della confraternita che ne fu la 
fondatrice. La sua origine comunemente riportasi 
al secolo XIV. Vi fu pure un Ospedale ed un Ospi-
zio per i pellegrini" . In tempi recenti S. Maria del 
quadruviale ha dovuto patire le mani sacrileghe di 
ladri oltre che le ingiurie del tempo. Attualmente 
però raccoglie intorno a sè un fervore di rinascita e 
maggiore attenzione per un adeguato recupero. Il 
prospetto della chiesa dalle linee eleganti, che gio-
ca sul disegno del tufo pipernoide, ricorda la fac-
ciata di S. Maria Novella di Firenze. Una cupola 
maiolica con soprastante lanternino conclude l' edi-
ficio dall'impronta classica, in cui il grigio del pi-
perno delimita un equilibrio geometrico di forme. 
Il bel campanile, che affianca la chiesa, è a sei or-
dini con cupolino rivestito di maiolica ed è arric-
chito di elementi scultorei degni di nota, che ren-
dono S. Maria del Quadruviale un bell'esempio di 
architettura tardocinquecentesca, valida testimo-
nianza di quell'arte muraria in cui eccelsero i mae-
stri cavesi architetti e lapicidi. Arricchiva all'inter-
no un trittico del '400 di Battista da Capua custo-
dito ora per motivi di sicurezza dalla Sovrainten-
denza di Salerno. I locali dell'Oratorio annesso alla 
chiesa sono preceduti da un loggiato con 3 arcate, 
contenevano un tempo ricchi arredi e suppellettili. 
L'attiguo Ospizio per i pellegrini ci ricorda quando 
nei pressi passava un'importante via di collega-
mento, la cosiddetta Via Maggiore, che metteva in 
comunicazione Nuceria con Salernum, percorrendo 
le alture del versante orientale della calle.
