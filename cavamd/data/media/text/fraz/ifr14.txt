Il monte dalla caratteristica sagoma a gobba non 
raggiunge che i 466 metri di altitudine, ma domina 
il panorama della nostra città e si apre come una 
terrazza panoramica sul mare. La vegetazione tipi-
ca mediterranea (rosmarino - mirto - corbezzolo - 
querciolo ) ricopre i versanti di Cava e di Salerno 
mentre verso Vietri il monte è più brullo e più sco-
sceso. Su una parete all'inizio del sentiero è stata 
attrezzata dal C.A.I. nel 1984 una palestra perma-
nente di roccia. Già nel X secolo esisteva sul 
monte una chiesetta detta di S. Liberatore. Accanto 
ad essa sorse un monastero di clausura femminile 
dell'ordine benedettino. Nel XIV secolo le suore 
furono trasferite a Salerno e la chiesa, sempre me-
no curata e frequentata, cadde in abbandono. Agli 
inizi di questo secolo molti cavesi, spronati ed in-
coraggiati dal parroco don Giorgio Salierno, prov-
videro ai necessari restauri e il pittore Matteo Api-
cella nel 1936 eseguì un quadro su lamiera del 
"Cristo Re" per l'edicola sovrastante il cancello 
d'ingresso al santuario. L'attuale chiesetta, più 
volta devastata dai furti, è solo la navata di destra 
dell'antica chiesa. Dall'eremo si raggiunge in pochi 
minuti la cima del monte su cui si leva una croce in 
ferro, illuminata di notte. Si possono osservare, ap-
pena visibili, i resti di una torre di avvistamento 
per le incursioni dei pirati. Da documenti si ap-
prende che ancora nel XVI secolo funzionava 
quassù un posto di guardia. Il panorama è circolare 
"di una maestà superba, irreale, unica".