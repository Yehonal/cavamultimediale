Nel 1618 sorse nel casale di Pregiato un Monastero 
di clausura femminile. Ne rimane oggi solo una 
parte del chiostro e la chiesa di recente restaurata. 
Benché oggetto di furti continui, la chiesa, detta di 
Santa Maria della Consolazione, conserva qualche 
notevole pregio artistico ( pavimento, intarsi di le-
gno ). Fino a qualche tempo fa esisteva ancora la 
"ruota", unica comunicazione delle clarisse con il 
mondo esterno. Bell'esempio dell'opera dei maestri 
lapicidi cavesi è il portale barocco in pietra grigia, 
su cui si legge una data: 1687. Di fianco al seicen-
tesco portale della chiesa del Monastero si apre la 
via che immette in un rione dalle caratteristiche 
stradine, che conserva una sua particolare fisiono-
mia fatta di edicole, rampe, cortili. La zona, dal 
nome di un'antica famiglia, è denominata "i Salsa-
ni".