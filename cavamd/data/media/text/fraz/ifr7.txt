Al valico della Serra un tempo si tendevano le reti 
per la caccia ai colombi. Al "gioco" della Serra 
servivano le due torri vicine, quella ben visibile 
presso lo "chalet", costruito in stile alpino dai pro-
prietari marchesi Talamo sul finire del secolo scor-
so, e una un po' più in basso lungo le pendici del 
monte Castello, denominata Foglia. La località, 
che ha affascinato i pittori dell'800, presenta scorci 
suggestivi verso la piana nocerina sullo sfondo del 
Vesuvio. Negli anni '30 venne istituito alla pineta 
della Serra il tiro al piattello. Per gli spettatori era-
no utilizzate le gradinate a mo' di anfiteatro tuttora 
esistenti, ma in evidente degrado, da quando que-
sto sport non viene più praticato. Qui alla Serra, 
proprio dove la strada piega verso il Castello, furo-
no disseppelliti in una grotta dodici soldati tedeschi 
dalla mano pietosa di "Mamma Lucia".  Oggi la 
pineta risente dell'eccessivo carico automobilistico 
e richiede ai frequentatori maggiore rispetto. La 
stradina, attraversando il fitto verde di querce lecci 
e pini, conduce alla chiesetta di S.Maria a Toro.