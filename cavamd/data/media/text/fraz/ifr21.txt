Le chiese di Bagnara erano – secondo quanto scri-
ve Carraturo – cinque: quella di Santa Lucia fon-
data nel 1047, ma in sito diverso da quello attuale; 
quella di S. Arcangelo sul Monticello, già diruta al 
tempo del Carraturo; e le chiese di S. Gregorio, di 
S. Giovanni e di S. Agnese di cui restavano scarse 
vestigia già nel XVII secolo. Ricercare oggi testi-
monianza di queste è impresa difficile, ma si può 
ammirare nella sua imponenza, la chiesa parroc-
chiale dedicata alla santa patrona, edificata nel 
‘600 e restaurata di recente dopo il terremoto del 
1980. La facciata è ricca di ornati ed è divisa in 
due ordini. L’interno a tre navate presenta un cas-
settonato ligneo con tele del pittore M. Ragolia del 
1677 che rappresentano la vita di Santa Lucia. Una 
tela della Madonna del Rosario troneggia 
sull’altare principale che è in marmo del ‘700 e 
proviene dalla chiesa di S. Giovanni al Borgo (oggi 
ex pretura): fu qui trasferito in seguito alle leggi di 
soppressione nel 1866. La bella statua della Santa è 
in legno policromo.