Anticamente il suo titolo era “S.Maria delle Grazie 
e di S.Lorenzo”. Fu eretta da Liberato d’Anna nel 
1490 col consenso di Alessandro Carafa, Arcive-
scovo di Napoli e Vicario della città di Cava per il 
Card. Oliviero Carafa, suo fratello, che allora ne 
era Vescovo. Il Liberato dotò la chiesa di tarì quin-
dici annui per la celebrazione di due messe alla 
settimana, come da documento del 22 dicembre 
1490 rogato dal notar Luise Granato di Napoli. Fin 
dall’origine, da Chiesa di S.Maria delle Grazie e di 
San Lorenzo fu una “grancia”  della Parrocchia di 
San Pietro a Mannarino; e si conserva copie di una 
protesta fatta dai Parroci, quando un Vicario Ca-
pitolare aveva emanato un decreto per dichiararla 
succursale. La chiesa era di forma rettangolare. Vi 
era un solo altare di marmo in stile barocco, di 
molto gusto; ai due lati, due stemmi: uno di S. Pie-
tro, l’altro di S.Lorenzo. Sull’altare vi era una bel-
lissima cona, di stile corinzio nel mezzo e barocco 
ai lati. Forse opera del ‘500. Portava tre immagini 
artisticamente lavorate: al centro la Madonna delle 
Grazie, da un lato S.Giovanni Battista, dall’altro 
S.Lorenzo. Danneggiata dal tempo e dagli eventi 
bellici del 1943, la chiesa di S.Lorenzo è stata de-
molita. É sorta sulla stessa area una nuova chiesa 
di stile romanico moderno. Della primitiva chiesa è 
restata solo l’altare in marmo. La realizzazione 
della bella opera è merito soprattutto dei fratelli 
d’Amico. Il 5 marzo 1967 fu posta la prima pietra 
della nuova chiesa. Il 19 marzo 1969, la nuova 
chiesa è stata aperta al culto. Attualmente la comu-
nità parrocchiale di S.Lorenzo Martire conta circa 
6000 persone.