Anticamente Piazza Duomo era denominata “ 
Piazza del Commercio” perché vi si svolgeva 
molto probabilmente il principale mercato cittadi-
no; ne è testimonianza  quel tratto di porticato con 
pilastri tardogotici e senza sopraelevazione  ( da 
notare che i pilastri tardogotici sono a pianta otta-
gonale). Nella piazza si pensò di edificare il Duo-
mo  e più tardi il Palazzo Vescovile. Nell’anno 
1865 si livellò il piano della piazza che risultava ir-
regolare, fu ampliata la scalinata di accesso al 
Duomo e costruita una fontana con delfini. Sulla 
stessa piazza si affacciava il Palazzo Arcivescovile 
del XVII secolo, in stile manieristico abbattuto ne-
gli anni ’60 .