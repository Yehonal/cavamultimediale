Una leggenda narra che il quadro miracoloso, ve-
nerato nella Basilica Pontificia, fu rinvenuto da al-
cuni uomini,  attratti da una possente luce,  su di un 
albero in una fitta boscaglia, rifugio di furfanti ed 
assassini. L’immagine fu trasportata in solenne 
processione nella Chiesa più vicina; la notte se-
guente, inspiegabilmente,  riapparve sui rami  dello 
stesso albero sul quale era stata rinvenuta, segno 
evidente che in quel luogo la Vergine voleva fosse 
eretta  una cappella, la cui prima pietra venne ap-
posta nel 1482. Nell’ampio presbiterio, sull’altare 
di marmi policromi, troneggia, su di un albero in 
bronzo, l’immagine della Madonna, adorata da 
quattro statue  raffiguranti S. Adiutore, S. Alferio, 
S. Francesco Da Paola e S. Filippo Neri, opere 
dello scultore Francesco Jerace. La cupola è tutta 
affrescata con rappresentazioni della Gloria dei 
Santi, nel soffitto ligneo, a cassettoni,   sono inse-
riti i quadri del pittore Ragolia del 1683 che rap-
presentano la vita di S. Francesco da Paola. Di 
pregevole fattura sono il pulpito, poggiato sul dor-
so di un toro e di un leone, opera giovanile di Al-
fonso Balzico, e la cantoria collocata sul portale 
d’ingresso in legno intarsiato e dorato. Caratteristi-
co il chiostro cinquecentesco.