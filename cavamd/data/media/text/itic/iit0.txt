Nel 1501 sessanta frati guidati da Damiano De Li-
cia presero possesso della Chiesa di S. Maria del 
Gesù, meglio conosciuta come Chiesa di S. Fran-
cesco, denominata anche Chiesa della municipali-
tà, perché l’Universita, oltre ad averla eretta a sue 
spese, provvedeva alle necessità dei frati e 
all’acquisto di suppellettili e arredi sacri. Il recente 
terremoto del 1980 l’ha totalmente distrutta,  ri-
sparmiando solo la facciata che, sia nella struttura, 
sia nelle lineee architettoniche, ha conservato la 
sua  sontuosità. Di pregevole ed elegante aspetto è 
la porta principale d’ingresso, costruita nel 1528 ad 
opera dei maestri Giovanni Marino Vitale e Mar-
cantonio Ferrari. I battenti lignei sono incassati in 
un portale di tufo nero, ricco di sculture e fregi di 
stile michelangiolesco. Sul lato destro della fac-
ciata è situata l’imponente torre campanaria; oggi è 
alta solo oltre 35 metri, essendo crollati, a causa 
del terremoto del 1694, gli ultimi due ordini. Il ter-
remoto del 1980 ha risparmiato la bellissima sacre-
stia con volta a semibotte, decorata da numerosi af-
fereschi, attribuiti, per la maggior parte, a Belisario 
Corenzio. Tra le varie opere costituenti il patrimo-
nio della Chiesa si evidenziano il S. Bartolomeo 
Scuoiato, attribuito ad Andrea Sabatini, meglio co-
nosciuto come Andrea da Salerno; l’ultima cena 
del Signore, opera di Giuseppe Guerra, discepolo 
del Solimena e le statue raffiguranti l’Immacolata 
Concezione, S. Francesco e S. Antonio, opere di G. 
Antonio Martino Carrozza da Napoli. Nella sacre-
stia si ammira un ampio lavamani destinato al ser-
vizio liturgico; la vasca, di epoca romana (I – II 
sec. D.C.), era in origine un sarcofago di marmo 
con bassorilievi raffiguranti scene di caccia.