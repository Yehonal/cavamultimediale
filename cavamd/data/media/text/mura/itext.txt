Muralismo è il termine con cui si indica la pittura 
murale, riferendolo soprattutto alla grande tradi-
zione messicana scaturita dalla rivoluzione e dalle 
rivendicazioni sociali del 1910, che ebbe i suoi più 
alti interpreti in J. C. Orozco, D. Rivera e D. A. Si-
queiros (epigono ne è R. Tamayo). La pittura mu-
rale ha avuto manifestazioni, sempre riconducibili 
più che a esigenze di ordine estetico a sollecitazio-
ni politiche e sociali, anche negli Stati Uniti, dove 
tuttavia tali espressioni non ebbero lunga stagione, 
sostituite successivamente (1973) dalla moda dei 
graffiti. L'arte del graffito, a New York e nelle 
grandi metropoli, si caratterizzò come l'arte del-
l'emarginazione e della trasgressione che invase 
gallerie e vagoni della metropolitana, sobborghi e 
aree degradate, per mano di giovani emarginati dai 
circuiti riconosciuti dell'arte. L'irruenza del feno-
meno portò ad associare l'opera dei “graffitisti” 
alle manifestazioni di teppismo e di delinquenza, 
finché il critico R. Goldstein, con un suo articolo 
pubblicato nel 1972 sul New York Magazine, non 
riconobbe il loro lavoro come nuova espressione 
artistica. Nel 1980 si formò il CoLab; nel 1981 fu 
aperto il Mud Club ove artisti quali Rammelzee, J. 
M. Basquiat, K. Haring svolsero performances e 
organizzarono mostre; nel 1982 Documenta 7 di 
Kassel presentò opere graffitiste; in seguito venne-
ro allestite mostre dei singoli artisti in tutt'Europa. 
Espessione visiva e plastica del muralismo è l'espe-
rienza dei “muri d'autore” attuata a Milano negli 
anni Settanta. Sorto con l'intento di inserire le 
espressioni dell'arte contemporanea nel vivo del 
tessuto urbanistico, il muralismo ha poi assunto, 
sull'esempio di esperienze sudamericane, una di-
mensione di intervento politico. Cava de' Tirreni 
nell'ultimo decennio ha visto fiorire  una notevole 
corrente artistica legata all'arte murale. Immagini 
ora violente ora dolcissime, volti famosi, scritte 
tridimensionali, il tutto condito da colori vivaci 
creano un suggestivo scenario che attira lo sguardo 
di passanti e  turisti che vengono appositamente ad 
ammirare le opere degli artisti cavesi. Un forte 
stimolo a questa tendenza artistica  è stato dato da-
gli enormi "murales" del Centro Sociale di Viale 
Crispi, voluti dall'Amministrazione Comunale che 
ha  così sancito ufficialmente il rispetto e l'ammi-
razione che si prova per questi artisti "di strada".
