Nel 1528, le truppe francesi, comandate da Lautrec 
sbarcarono a Salerno e occuparono e saccheggiaro-
no la città per punirla per l’aiuto determinante for-
nito a Carlo V impedendo il passaggio alle truppe 
francesi, dirette a Napoli,  sul territorio cavese. I 
cavesi, nel 1647 parteciparono attivamente alla ri-
volta di Masaniello, anzi ne furono i principali 
protagonisti rappresentando circa un terzo dei ri-
voltosi, con alla testa Don Giulio Genoino, ani-
matore e istigatore della sommossa, e Marco Vita-
le, segretario della rivolta. Nel 1799, il Generale 
Championnett marciava verso Napoli,  ormai ab-
bandonata dai Borbone. Fece il suo ingresso a Na-
poli il 23 gennaio 1799 proclamando la Repubblica 
Partenopea. A portare al comandante francese in 
Torre le chiavi della città di Cava fu lo stesso Sin-
daco D. Nicola Adinolfi, il quale di ritorno a Cava 
fece piantare l’albero della libertà in piazza Duomo 
e fece cancellare le insegne reali dal Palazzo di 
Città. Ben presto si manifestarono grossi dissensi 
tra le amministrazioni locali e gli invasori; i mari-
nai di Cetara iniziarono la rivolta aggregando al lo-
ro manipolo i rivoltosi di Vietri e delle frazioni di 
Cava, in particolar modo gli abitanti della frazione 
di S. Lucia che agli ordini di Vincenzo Baldi e dei 
fratelli Autuori, occuparono la casa comunale e vi 
insediarono l’antica amministrazione. Il 27 aprile 
una schiera di francesi guidata da Watreen inseguì 
gli insorti nocerini e paganesi che arretrarono verso 
Cava. I cavesi, guidati da Vincenzo Baldi si asse-
starono contro i francesi presso il ponte di S. Lucia 
e tagliarono il ponte per non farli passare. Ne seguì 
un duro scontro che vide i francesi vincere grazie 
alla collaborazione di un traditore che indicò loro 
un sentiero per passare al di là del ponte. Successi-
vamente la città fu sottoposta a saccheggio.