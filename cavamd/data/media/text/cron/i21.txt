Tra i flagelli ricorrenti vi era quello della peste, ed una delle più tremende esplo-
sioni di essa in Italia fu quella del 1656. Ad importarla nel Napoletano fu una nave 
di soldati spagnoli, la quale fece prima sosta in Sardegna e poi sbarcò a Napoli. A 
Cava il morbo fece migliaia di vittime e fu una vera calamità. Il popolo si tramanda 
ammirato e riverente la leggenda che il flagello potette essere domato soltanto 
quando i cavesi si recarono in fervido pellegrinaggio a venerare il Santissimo nella 
Cappella esistente tra le mura del Castello di S.Adiutore, e la sacra ostia fu esposta 
dai quattro lati della terrazza del fortilizio a benedire la città, dall’ultimo prete so-
pravvissuto alla bufera. Da qui sarebbe sorta la popolarissima Festa di Castello, che 
da allora ci è stata tramandata, e che ogni anno si svolge nella Ottava del Corpus 
Domini.