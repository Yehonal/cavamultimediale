Nella sua marcia trionfale dalla Sicilia verso Napoli, capitale del Regno, Giuseppe 
Garibaldi passò per Cava, e fu ospite dei cavesi in casa Atenolfi, sia pure per il 
breve attimo di un saluto. Per far festa a Garibaldi furono infiorati i portici e furono 
preparate da Michelina Adinolfi le coccarde tricolori, che vennero distribuite ai ga-
ribaldini ed alla popolazione. Garibaldi fu fervidamente acclamato da tutti, e tutte 
le donne, tanto nella sua sosta di un attimo in città, che alla stazione ferroviaria, 
vollero baciarlo, ed egli, secondo i cronisti dell’epoca, <<lasciò fare>>!
