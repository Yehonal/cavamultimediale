Per apprestare maggior difesa al Regno e per la nuova richiesta di danaro fatta dalla 
Spagna, il viceré Duca di Arcos impose il dazio sopra la frutta e gli erbaggi, che, 
scarseggiando gli altri alimenti, costituivano il cibo principale per il popolo. Di qui 
i tumulti che incominciarono a divampare un poco dappertutto, e che portarono alla 
rivolta popolare di Masaniello. Il popolano napoletano che fu portato in breve vol-
ger di tempo all’apice della potenza dal popolo, e dallo stesso popolo fu poi assas-
sinato. Della rivolta di Napoli nel 1647 i cavesi furono i principali protagonisti. In 
essa i maggiorenti di Cava furono a fianco degli spagnoli, essendo la città tradizio-
nalmente legata alla corona; i benedettini della SS.Trinità vicini a Masaniello. Da 
Cava arrivarono a Napoli varie ondate di popolani cavesi a rinforzare i rivoltosi. I 
protagonisti più in vista della rivolta furono, con Masaniello, che era un giovane 
pescivendolo di 24 anni di età, oriundo di Amalfi, i due cavesi Don Giulio Genoino 
e Marco Vitale.