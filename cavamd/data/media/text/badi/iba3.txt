Nel poco spazio esistente fra la grotta Arsiccia e il 
ruscello Selano non si è potuto creare un chiostro 
proporzionato alla grandiosità del monastero. In 
compenso il piccolo chiostro dei sec. XI-XIII è la 
parte più suggestiva e caratteristica della badia. Un 
muro romano, ancora in piedi in questa parte più 
profonda della grotta, dimostra l’esistenza di co-
struzioni anteriori alla venuta di Alferio. La piccola 
scultura del fauno,  rinvenuta qui, in un muro che 
delimitava una porzione della grotta, è forse segno 
di un culto pagano esercitato nella grande spelon-
ca. Adiacente al chiostrino è la grande sala del Ca-
pitolo del sec. XIII. In essa sono sistemati alcuni 
pregevoli sarcofagi romani, attribuiti per lo più al 
III secolo d.C. Essi furono inviati qui da illustri 
personaggi per esservi seppelliti.