La splendida sala del sec. XIII adibita a museo è 
una scoperta avvenuta dopo la seconda guerra 
mondiale. Nascosta da soprastrutture, era assolu-
tamente invisibile. Un saggio fortuito rilevò 
l’esistenza di un capitello sulle pareti e, successi-
vamente, delle colonne e di tutta la struttura della 
sala. La volta è stata rifatta perché irreparabilmente 
lesionata; le finestre originali non si sono potute ri-
costruire perché mancavano gli elementi, ma tutto 
il resto conserva la sua originalità. Era parte di un 
palazzo, distinto dal monastero e adibito a foreste-
ria. Un’altra sala dello stesso palazzo di dimensioni 
quasi uguali e adiacente alla prima dalla parte oc-
cidentale, crollò all’inizio di questo secolo, ma al 
piano terra resta ancora l’immenso salone su cui le 
due sale erano edificate. Il merito del ripristino 
della sala spetta in egual misura all’abate del tem-
po Mons. Mauro De Caro e al prof. Bruno Molajo-
ni, allora Soprintendente alle Gallerie della Cam-
pania. Sotto la guida di quest’ultimo l’architetto 
Ezio de Felice restaurò sapientemente la sala e il 
prof. Ferdinando Bologna eseguì da par suo 
l’ordinamento del museo. Vi è raccolta ed esposta 
una buona parte delle opere d’arte possedute dalla 
badia.