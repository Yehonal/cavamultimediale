Il fondatore della badia fu S. Alferio, nobile saler-
nitano – già familiare ed ambasciatore del principe 
di Salerno Guaimario III - che nel 1011 si ritirò 
sotto la grande grotta <<Arsiccia>> per menarvi 
vita eremitica. L’accorrere dei discepoli, attratti 
dalla sua santità, lo indusse a costruire un monaste-
ro di modeste dimensioni. Egli però continuò ad 
abitare un piccolo vano della grande grotta, che si 
era scelto come cella, ed in questa, in età molto 
avanzata, morì e fu sepolto. Era il 12 aprile 1050. 
Fin quasi alla fine del sec. XIII Alferio ebbe una 
serie di successori eccezionali, di cui undici, oltre 
il fondatore, sono stati riconosciuti dalla Chiesa 
come santi o beati: S. Leone I (1050-79), S. Pietro 
I (1079-1123), S. Costabile (1123-24), B. Simeone 
(1124-40), B. Falcone (1140-45), B. Marino (1145-
70), B. Benincasa (1171-94), B. Pietro II (1195-
1208), B. Balsamo (1208-32), B. Leonardo (1232-
55), D. Tommaso (1255-64), D. Giacomo (1264-
66), D. Americo (1264-68), B. Leone II (1268-95). 
Tra di essi si distinse S. Pietro I, nipote di Alferio, 
che ampliò notevolmente il monastero e lo fece 
centro di una potente congregazione monastica con 
centinaia di chiese e monasteri dipendenti, sparsi in 
tutta l’Italia meridionale. Furono più di 3.000 i 
monaci a cui S. Pietro diede l’abito. Il Papa Urba-
no II, che lo aveva conosciuto a Cluny, nel 1092 
visitò l’Abbazia e ne consacrò la basilica. Partico-
larmente notevole fu anche il governo del B. Be-
nincasa, che nel 1176 inviò in Sicilia un centinaio 
di monaci per popolare la celebre abbazia di Mon-
reale, eletta dalla munificenza del re Guglielmo II. 
Papi e vescovi, principi e signori feudali favorirono 
lo sviluppo della Congregazione Cavense, che gio-
vò moltissimo alla riforma della Chiesa, promossa 
dai grandi papi del sec. XI, e al benessere della so-
cietà civile. I principi e signori, oltre ad offrire 
feudi, beni e privilegi, donarono all’abbazia o la 
proprietà o il diritto di patronato su chiese e mona-
steri. I vescovi ambivano di avere nelle loro dioce-
si i Cavensi per il bene che vi operavano. I Papi, 
oltre la conferma delle donazioni, concessero il 
privilegio dell’esenzione, per cui l’abate di Cava 
finì per avere una giurisdizione spirituale, dipen-
dente solo dal Papa, sulle terre e sulle chiese di cui 
la Badia aveva la proprietà. Da parte sua Cava co-
stituiva per i Papi un caposaldo di cui potevano fi-
darsi pienamente, tanto da affidarle in custodia al-
cuni antipapi. Amorosa fu la cura che gli abati 
avevano delle popolazioni. Ad esse assegnavano le 
terre delle vaste possessioni dell’abbazia con 
l’obbligo di metterle a coltura e di prestare, dopo 
un certo numero di anni, o mano d’opera o un cen-
so proporzionato alla fertilità del suolo. Per la dife-
sa delle popolazioni del Cilento dalle incursioni sa-
racene S. Costabile e B. Simeone costruirono il ca-
stello dell’Angelo, detto poi Castellabate. I monaci 
inoltre gestivano ospizi e ospedali, che venivano 
generosamente destinati alle necessità dei bisogno-
si ed esercitavano il ministero pastorale nei mona-
steri dipendenti. Le chiese invece venivano affidate 
dagli abati a sacerdoti secolari di loro fiducia. Il 
sec. XIV rappresenta per Cava un periodo di ripie-
gamento su se stessa. E’ particolarmente curata la 
difesa e l’amministrazione dei beni temporali, sono 
prodotte splendide opere d’arte, ma l’incidenza 
dell’azione spirituale e sociale della badia, anche a 
causa dei rivolgimenti politici, diminuisce sensi-
bilmente. Gli abati di questo periodo, sempre eletti 
a vita dai monaci, furono: D. Raynaldo (1295-
1300), D. Roberto (1301-11), D. Bernardo (1311-
16), D. Filippo de Haya (1316-31), D. Gottardo 
(1332-40), D. Mainerio (1340-66), D. Golferio 
(1366-74), D. Antonio (1374-83), e D. Ligorio de 
Maiorinis (1383-94). Nel 1394 il papa Bonificacio 
IX conferì il titolo di <<città>> alla terra di Cava, 
elevandola in pari tempo a diocesi autonoma, con 
un proprio vescovo, che doveva però risiedere alla 
Badia, la cui chiesa venne dichiarata cattedrale 
della diocesi di Cava. Il monastero non sarà gover-
nato da un abate, ma da un priore e la comunità dei 
monaci formerà il capitolo della cattedrale. Furono 
vescovi: Mons. Francesco de Aiello (1394-1407), 
Mons. Francesco de Mormilis (1407-19), Mons. 
Sagax de Comitibus (1419-26), e Mons. Angelotto 
Fusco (1426-44). Quest’ultimo nel 1431 fu elevato 
alla dignità cardinalizia e, malauguratamente, volle 
ritenere in commenda, percependone le rendite, 
l’abbazia e la diocesi cavense. Fu la sorte di quasi 
tutte le più ricche abbazie nei secc. XIV e XV. Eb-
be come successori i cardinali commendatari: Lui-
gi Scarampa (1444-65), Giovanni d’ Aragona 
(1465-85) e Oliviero Carafa (1485-97). Special-
mente i commendatari, benchè uomini eminenti, 
portarono l’abbazia ad una grande decadenza. 
Lontani da essa, la governarono mediante fiduciari, 
ai quali interessava principalmente non il monaste-
ro ma la diocesi e l’amministrazione dei beni tem-
porali. La disciplina, in assenza di un capo respon-
sabile, decadde miseramente e i monaci si ridusse-
ro a pochi, anche per l’esiguità dei mezzi di sussi-
stenza loro assegnati. L’ultimo commendatario eb-
be però il merito di interessarsi perché la badia di 
Cava fosse aggregata alla congregazione di S. Giu-
stina da Padova, detta poi Congregazione Cassine-
se. La riforma poneva a capo della badia non più 
un vescovo o un cardinale ma un abate tempora-
neo: così rifiorì la disciplina monastica e il culto 
delle scienze e delle arti. L’archivio, prezioso re-
taggio della Congregazione Cavense, fu oggetto di 
cure amorose e di studio. Vi si segnalarono: l’abate 
D. Vittorino Manso, che fondò la biblioteca, 
l’abate D. Alessandro Ridolfi, il primo storico 
della badia, e l’infaticabile D. Agostino Venereo, 
archivista. Rifiorì anche la santità con D. Bene-
detto Zitelli di Cava (1648), D. Zaccaria Capogras-
so (1633) e il suddetto D. Agostino (1638). Nel 
corso dei secoli XVI-XVIII l’abbazia fu rinnovata 
anche architettonicamente. L’abate D. Giulio De 
Palma ricostruì la chiesa, il seminario, il noviziato, 
e varie altre parti del monastero. La soppressione 
napoleonica, per merito dell’abate D. Carlo Maz-
zacane, passò senza arrecare gravi danni alla badia: 
25 monaci rimasero a guardia dello Stabilimento 
(tale fu il titolo dell’abbazia) e il Mazzacane ne fu 
il Direttore. La restaurazione, dopo la caduta di 
Napoleone, portò a un rinnovamento dello spirito 
religioso. Nel 1844 partirono da Cava per 
l’Australia come missionari D. Giuseppe Serra e 
D. Rudesindo Salvado, fondatore quest’ultimo 
dell’abbazia della SS. Trinità di Nuova Norcia. Nel 
1866, in considerazione dei valori artistici e scien-
tifici accumulati nelle sue mura e del fatto che era 
centro di una diocesi, il monastero fu dichiarato 
Monumento Nazionale e, come tale, si salvò dalla 
rovina a cui andarono incontro tante altre illustri 
abbazie italiane. Eroica si dimostrò allora la virtù 
dei pochi monaci rimasti. Privi di ogni risorsa ma-
teriale, seppero affrontare non pochi disagi per so-
pravvivere. Aprirono un nuovo campo di aposto-
lato monastico istituendo un collegio laicale, che è 
tuttora fiorente, e redassero il Codex Diplomaticus 
Cavensis, in cui pubblicarono il testo integrale 
delle più antiche pergamene dell’archivio Cavense. 
Si tratta di un’opera monumentale, che ha resa fa-
mosa la badia in tutto il mondo scientifico. Alcuni 
dei nomi più prestigiosi meritano qui un ricordo: 
D. Guglielmo Sanfelice, poi cardinale arcivescovo 
di Napoli, D. Michele Morcaldi, autore del famoso 
vocabolario greco. I più moderni abati, come 
mons. Placido Nicolini, Mons. Ildefonso Rea e loro 
successori, tanto stimati ed amati da quanti li co-
nobbero, hanno continuato degnamente l’opera dei 
SS.Padri Cavensi. Essi hanno restaurato ed am-
pliato gli edifici del monastero e dato nuovo im-
pulso alla sua vita millenaria, che dura ininterrotta 
ancora oggi.







