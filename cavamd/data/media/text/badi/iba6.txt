La Biblioteca della Badia possiede oltre 40.000 
volumi con numerosi incunaboli e importanti cin-
quecentine. I volumi sono catalogati e sistemati in 
tre sale. Le scienze più rappresentate sono la Patri-
stica, la Teologia, il Diritto e, soprattutto, la storia. 
Un catalogo per autori ne facilita la consultazione. 
Ma è l’archivio che ha resa famosa la Badia. Nelle 
due elegantissime sale della fine del ‘700 sono 
contenuti preziosi manoscritti pergamenacei e car-
tacei, più di 15.000 pergamene, di cui la più antica 
è del 792, e un considerevole numero di documenti 
cartacei. Dei codici (manoscritti in pergamena) esi-
ste un catalogo completo a stampa ancora disponi-
bile; presto sarà approntato anche il catalogo dei 
manoscritti cartacei. Tra i codici più famosi ricor-
diamo la Bibblia visigotica del sec.IX, il Codex 
Legum Langobardorum del sec.XI, le Etymologiae 
di Isidoro del sec.VIII e il De Temporibus del 
Ven.Beda del sec.XI, ai cui margini i monaci an-
notarono gli avvenimenti più importanti della badia 
e del mondo contemporaneo. Tali note marginali 
costituiscono gli Annales Cavenses più volte pub-
blicati. Quanto alle pergamene, i documenti privati 
sono ordinati cronologicamente e sistemati nella 
sala diplomatica in arche di cui ciascuna contiene 
120 pergamene. I documenti pubblici (bolle papali 
o vescovili, diplomi di imperatori, re e signori feu-
dali) si trovano invece nell’arca magna in numero 
di oltre 700, ordinati anche essi cronologicamente. 
La consultazione è resa facile agli studiosi da un 
Regestum Pergamenarum, manoscritto di 8 volumi 
in folio compilato da monaci nel secolo scorso. Vi 
si trova il riassunto di tutte le pergamene con 
l’indicazione dell’arca in cui sono contenute. I do-
cumenti già pubblicati nel Codex Diplomaticus 
Cavensis appartengono agli anni 792-1080 e sono 
esattamente 1669.
