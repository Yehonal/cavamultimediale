Da bambina già andava in estasi ogni volta che 
sentiva pronunciare l’Amor divino o si accostava 
all’Eucarestia. Smaniosa di darsi a Dio, a dodici 
anni chiede di entrare nel convento di Santa Maria 
di Gerusalemme, ma era troppo giovane. Ogni sua 
comunione è uno spettacolo di edificazione devota. 
Si irrigidisce tutta, la sua temperatura corporea sale 
tanto che la debbono aspergere con acqua fredda, 
durante questi sconcertanti fenomeni si sentono 
canti, risate, dialoghi con ectoplasmi. La giovane 
parla di crociate e conversione di eretici. Decide di 
andare dal Papa per spronarlo nell’opera di reden-
zione del mondo. Ma una volta giunta dinanzi a 
Gregorio XIII ha tre trance una dietro l’altra. Il 
pontefice la crede indemoniata e la affida ad una 
commissione presieduta da Filippo Neri. La con-
stringono a servizi umilianti, la insultano sistema-
ticamente, viene tenuta lontana dall’Eucarestia. E’ 
sottoposta a una continua sorveglianza. A Napoli 
intanto la credono destinata al rogo, ma Filippo 
Neri si fida della bontà di quei fenomeni estatici e 
la rispedisce a casa. Ritorna al suo eremo a 
Sant’Elmo e sotto la sorveglianza degli arcigni 
teatini fonda la Congregazione dell’Immacolata 
Cconcezione, dedicandosi all’educazione delle 
fanciulle. Muore nel 1618.