Uomo politico e giurista. Nasce a Cetara (allora in 
territorio cavese) nel 1567.Noto come ispiratore e 
“manovratore” della rivolta capeggiata da Masa-
niello, ha come ideale di pensiero e di azione il 
raggiungimento della parità tra nobili e popolani. 
In nome di questo fine invia, nel 1620, una suppli-
ca a Filippo III ma ottiene in cambio un immeritato 
esilio in Spagna, il processo e la condanna, tra 
1632 e il 1634. Tornato a Napoli comincia a perse-
guire nuovamente l’antico ideale ma a causa di uno 
scritto a sua firma sulla dogana delle farine, finisce 
ancora in carcere, stavolta in Castelnuovo, dove 
rimane per circa un anno. Consigliere e animatore 
dell’azione di Masaniello, alla morte del pesciven-
dolo-rivoluzionario, è costretto a scendere a patti 
con il viceré. Nel 1647  Genoino  lascia Napoli, 
città nella quale aveva invano cercato spiragli per 
rendere meno utopici i propri ideali di vita politica 
e sociale. Muore mentre è in viaggio per Port Ma-
hon nel 1648.