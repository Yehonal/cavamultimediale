Ogni anno, nella prima settimana di luglio, ha luo-
go, nello stadio comunale “Simonetta Lamberti”, la 
“Disfida dei Trombonieri”, manifestazione molto 
sentita a Cava, che rievoca l’intervento dei Cavesi 
durante la battaglia di Sarno. Nel 1460, infatti, cin-
quecento militi cavesi accorsero spontaneamente in 
aiuto del re spagnolo  Ferdinando I d’Aragona, 
detto Ferrante, che stava per essere sovrastato dal 
re Giovanni d’Angiò, intento a sovvertire le sorti 
del regno aragonese. I Cavesi, guidati dai fratelli 
Longo, attaccarono il nemico dalla montagna che 
dominava la località Foce. Il combattimento, che si 
protrasse fino al giorno successivo, decretò la sal-
vezza del regno aragonese, avendo il nemico ab-
bandonato il campo di battaglia. Gli Angioini, per 
vendicarsi dell’affronto, attaccarono la città di Ca-
va, alla quale il re Ferdinando dovette inviare dei 
soccorsi attraverso Amalfi. Il 31 luglio 1460, poi, 
re Ferrante, per esprimere la sua incommensurabile 
gratitudine, inviò all’ ”Università de la Cava” una 
lettera nella quale si dichiarava disponibile ad 
esaudire tutte le richieste effettuate dagli amici Ca-
vesi. Più tardi, il 4 settembre 1460, non avendo la 
nostra città avanzato alcuna pretesa, il sovrano 
d’Aragona consegnò nelle mani dell’allora sindaco 
di Cava, Onofrio Scannapieco, una seconda lettera, 
in cui riconfermava la sua grande fiducia; inoltre, 
diede al nostro illustre concittadino una pergamena 
in bianco, con i sigilli e la firma del monarca, af-
finché i Cavesi gli richiedessero tutto ciò che fosse 
loro gradito. Tale pergamena, però, non fu mai 
compilata ed è tuttora conservata, intatta, nel pa-
lazzo di città, e rappresenta oggi, l’ambito premio 
della “Disfida dei Trombonieri”. Una manifesta-
zione, quest’ultima, che vede competere gli otto 
Gruppi Trombonieri appartenenti ai quattro Di-
stretti, e che ogni anno richiama un gran numero di 
spettatori, cavesi e non, che accorrono per condivi-
dere tutta la gioia della rievocazione del grande 
momento storico.
