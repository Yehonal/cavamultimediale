Era questa una caccia del tutto caratteristica e rara, 
giacché se ne trovava usanza soltanto nell’Adocor, 
in Guascogna, sulle prime barriere dei Pirenei. A 
Cava ed in Spagna il sistema era pressoché identi-
co, e si basava sulle abitudini del colombo selvati-
co o colombaccio, di scegliere, per naturale istinto, 
le strade più brevi attraverso i valichi, quando emi-
gravano durante i mesi di ottobre e novembre verso 
il Sud per andare a svernare in terre più calde. Ne-
gli stretti passaggi fra i monti, ricchi di querceti, 
venivano praticati dei canali di sfoltimento degli 
alberi, così da favorire il maggiore abbassamento 
di quota dei volatili, ed il loro incanalamento verso 
un valico, al sommo del quale andavano a sbattere 
contro grandi reti, tenute legate ad angolo acuto e 
mollate al momento giusto dell’incappo dei co-
lombi nelle loro maglie. Il “Gioco” (come abitual-
mente si usava chiamarlo, sia per indicare il siste-
ma di caccia, sia per indicare l’insieme dei luoghi, 
delle torri e degli attrezzi destinati ad ogni singola 
associazione di cacciatori), risaliva ad epoca anti-
ca. I Longobardi tennero in somma considerazione 
questi giochi e nelle loro leggi vietarono che le 
“plagarie” (ossia le distesi di territorio riservate 
alla caccia) e gli attrezzi necessari ad essa, potesse-
ro essere assoggettati a pegno o ad esproprio per 
debiti. Perciò la tradizione fa accreditare ai Longo-
bardi l’importazione di questo sistema di caccia tra 
noi. Da un trentennio la caccia ai colombi non è 
più attiva sul territorio cavese in quanto, forse per 
l’inquinamento acustico, i volatili hanno preferito 
cambiare la loro rotta di migrazione, scegliendo 
quella costiera, certamente più calma e rassicuran-
te.