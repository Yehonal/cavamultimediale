Su di una ridente collina, quasi a protezione della 
vallata cavese, s’innalza il Castello di S. Adiutore. 
Incerta è la data di costruzione del Castello che vi-
gila sulla città di Cava. Alcuni studiosi lo datano 
intorno al 787, altri invece intorno al IX o al X se-
colo. Di certo il Castello fu donato dal duca Rug-
giero, verso la fine del secolo XI a Roberto, figlio 
del Normanno Angerio e nel 1110 fu acquistato dal 
Monastero dell SS. Trinità per 1010 schifati.  Era 
abitato da un monaco e da un laico che comandava 
le guarnigioni sia permanenti, che vivevano sul ca-
stello, sia provvisorie che accorrevano in aiuto alla 
città in caso di bisogno. Il Monastero perdette il 
possesso del Castello di S.Adiutore nel 1291, 
quando questo fu distrutto da Roberto Conte di Ar-
ras, Vicario del Re Carlo II d’Angiò. La fortezza di 
S. Adiutore fu ricostruita, al tempo del re Ladislao, 
nell’anno 1390. Le spese furono carico 
dell’Università che impose una gabella ai cittadini. 
La fortezza venne usata come postazione militare 
ogni volta che Cava subiva un attacco. Nel secolo 
XVII iniziò la decadenza del castello, che culminò 
nel settembre 1943 con i bombardamenti del con-
flitto mondiale. L’Amministrazione Comunale lo 
restaurò nel 1970.