Il villaggio di Castagneto deve il suo nome alle 
selve di castagni che una volta qui si estendevano. 
Immerso nel verde, Castagneto sovrasta la valle del 
Bonea che scorre verso il mare di Vietri tra ripide 
balze e gole boscose. La bellezza del paesaggio 
ammaliò una scrittrice dell'800, Paolina Craven, a 
cui è intitolata la via che attraversa il villaggio, af-
fiancata da belle ville e dalla dimora ( oggi villa 
Cardinale ) che la stessa Craven volle acquistare 
per venirvi a trascorrere la villeggiatura dal 1858 al 
1870. Paolina De La Ferronnays, di origine france-
se, aveva sposato Augusto Craven, funzionario al-
l'ambasciata britannica a Napoli e, frequentando la 
città di Cava con la sua amica Teresa Filangieri 
Ravaschieri, si era innamorata della cittadina me-
telliana, dei suoi panorami, dei suoi abitanti, delle 
belle passeggiate nei dintorni che ha descritto con 
struggente ammirazione: " mi sono stabilita nella 
parte più remota, più pittoresca e completamente 
solitaria de La Cava. Benedico il Signore per que-
sto luogo appartato in questo scenario naturale così 
splendido... ".  “Godrò di tutto il fascino che questo 
paese incantevole ha per me, come se fosse volontà 
Sua, né lascerò che i miei pensieri vadano verso 
altri sogni ".