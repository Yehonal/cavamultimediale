Nella città è presente da circa 60 anni una Sezione 
del CAI Club Alpino Italiano, che cura la sentieri-
stica e offre la possibilità agli appassionati di gode-
re le bellezze della montagna. Cava dè Tirreni già 
nota in passato per il verde dei boschi e l’amenità 
del paesaggio è situata a 195 m. sul livello del ma-
re in un’ampia valle alla base dei monti Lattari. 
Questi, sporgendosi nel mar Tirreno con picchi e 
dirupi, costituiscono la penisola sorrentina con i 
suoi splendidi versanti sui Golfi di Napoli e di Sa-
lerno. La vallata di Cava separa i monti Lattari dai 
monti Picentini, che si levano maestosi alle spalle 
di Salerno e della valle dell’Irno, e offre la possi-
bilità di numerose e variate escursioni. Il territorio 
di Cava dè Tirreni è tagliato in direzione Nord-Sud 
dall’autostrada del Sole e dalla linea ferroviaria, 
perciò possiamo facilmente distinguere i due ver-
santi, quello orientale che comprende le propaggini 
dei monti Picentini e quello occidentale che com-
prende parte dei monti Lattari. Dal punto di vista 
geologico i monti di Cava sono costituiti da rocce 
calcaree. La vegetazione è quella tipica mediterra-
nea con interessanti tipi di felci nelle gole ombrose 
del monti Finestra e splendide orchidee di monta-
gna. Durante un’ escursione è facile imbattersi in 
rari esemplari di giglio di montagna o semplici de-
licati ciuffi di viole. Tra i più affascinanti percorsi 
segnati dal Club Alpino Italiano in una carta sen-
tieri dei NOSTRI MONTI e descritti in un libro 
pubblicato nel 1989 si segnala quello a monte Av-
vocata. Il sentiero è la parte iniziale del TREK-
KING denominato ALTA VIA DEI LATTARI 
che, partendo dall’Abbazia di Cava, raggiunge, 
sempre rimanendo in quota, punta della Campa-
nella. Si sale attraverso fitti boschi di castagno fino 
alla località CAPPELLA VECCHIA a quota 690, 
si prosegue fino alla sella terminale di dove si rag-
giunge, a sinistra la vetta del monte Avvocata 
(metri 1014), oppure si scende al Santuario 
dell’Avvocata (metri 873).Il sentiero contrasse-
gnato con il numero 12 conduce a Monte Finestra-
Vetta Nord (m.1138) passando per il valico detto 
delle Tramontane e per la località Pietrapiana a 
quota 983. I rilievi del versante Est per la loro mi-
nore asperità offrono facili escursioni con panora-
mi ameni e variati su tutta la valle di Cava e sul 
golfo di Salerno. Su queste colline sorgono le ca-
ratteristiche TORRI un tempo adibite alla caccia ai 
colombi migratori, una tradizione di origine longo-
barda . Il sentiero contrassegnato dal numero 18 
attraversa tutte le colline orientali da Monte Caruso 
a Monte San Liberatore e può essere suddiviso in 
diverse facili escursioni da località di partenza rag-
giungibili con servizi di linea.

