Nei Secoli XV e XVI, mentre per l’industria del 
cotto si distinsero gli abitanti del Cilento, dove ab-
bondavano i giacimenti di creta grossolana per la 
fabbricazione di tegole e mattoni, i cavesi emerse-
ro, specialmente a mezzo di quelli di Vietri, con 
l’arte della ceramica (va ricordato che all’epoca 
Vietri faceva parte del comprensorio cavese). An-
tica, però, fu l’arte della creta a Cava; Gli etruschi, 
fondatori di Marcina, erano soprattutto dei cretaio-
li, ad essi si dovrebbe rapportare l’origine dell’arte 
della creta nella valle Metelliana. E’ da supporre 
che i vietresi già dediti all’arte della creta, avessero 
appreso direttamente dai cretaioli dell’isola di 
Maiorca nel Mediterraneo occidentale l’arte della 
maiolica. La ceramica prese il nome di maiolica 
appunto da quell’isola, perché ivi sorse l’uso di ri-
vestire i manufatti di creta con una patina imper-
meabile, incorruttibile e variamente colorata. I 
vietresi appresero a maiolicare anche i loro manu-
fatti di creta quando, imbarcati sulle navi della Ba-
dia dei Benedettini (che nella baia di Vietri aveva-
no il loro porto naturale) ebbero, dopo il 1000, 
continui contatti con quell’isola spagnola. Nel se-
colo XVI l’arte della creta fu perfezionata me-
diante l’uso del tornio e l’impiego di molti colori. 
Venne scoperto l’uso della vernice a smalto di sta-
gno che fece rinomate le maioliche di Faenza, sì da 
far chiamare faenze tutte le maioliche, anche di al-
tri siti, e faenzere le fabbriche di ceramica. I cera-
misti vietresi producevano anche oggetti cosiddetti 
siciliani (vasi per alici, vasi da notte, piatti ed altri 
utensili) e la produzione di tali oggetti d’arte si era 
mantenuta segreta fino al nostro secolo tanto che 
non è stato più possibile individuare gli ingredienti 
con i quali i passati ceramisti erano riusciti a creare 
piastrelle ed altri manufatti che erano dei veri ca-
polavori. Nella chiesa di S. Michele ad Anacapri vi 
è un famoso pavimento raffigurane il Paradiso ter-
restre, fabbricato a Vietri nel 1619; Nella sua colo-
razione spicca quel giallo, chiamato per l’appunto 
vietrese, che i moderni si sforzano di imitare. Un 
forte impulso alla rinascita dell’arte della ceramica 
artistica a Vietri è stato dato da Irene Kowaliska 
che è stata, a cavallo tra gli anni 20 e 30, 
un’antesignana della rinascita dell’arte della cera-
mica artistica a Vietri al tempo che è stato desi-
gnato come “Periodo Tedesco”. Attualmente la ce-
ramica vietrese e con essa quella di Cava che ne ri-
vendica le comuni radici sono tra le più rinomate e 
ricercate a livello mondiale. La perfezione dei ma-
nufatti, i caratteristici colori e l’originalità dei sin-
goli pezzi le rendono uniche ed ineguagliabili. A 
Cava si contano decine di industrie ceramiche, tra 
esse spicca la ceramica Bucciarelli.
