<pre>
<h1>Introduzione</h1>

Cava De' Tirreni Multimediale è un progetto nato come esperimento per riportare in vita una vecchia applicazione
sviluppata da AMI Informatica per il comune di Cava De' Tirreni nel lontano 1998.

Eccone un ottima introduzione presa direttamente dalla sua copertina originale:

<span style="font-style: italic">"Questo CD ROM di Cava de' Tirreni nasce per caso ma io son certo che diventerà il fiore 
all' occhiello della pubblicistica turistica cavese. Inizialmente si voleva affidare 
ad uno strumento più sicuro il prezioso archivio storico ed iconografico 
dell'Azienda di Soggiorno e si pensò ad un archiviazione informatica. 
Di lì scaturì l'idea di offrire della città di Cava un testo già proiettato nel terzo millennio,
secondo le tecniche massmediali dell'avvenire. 
Fu entusiasta l'adesione dei giovani imprenditori di AMI, 
una Società tanto dinamica quanto misurata e cauta nei suoi passi, ed ecco, al termine di un'appassionata
ed amorevole gestazione nascere questo vasto video ipertestuale, erede legittimo della lunga e dotta storiografia
locale, che sebbene minore, rappresenta una fonte insostituibile di conoscenza della civiltà cavese. 
L'Azienda di Soggiorno e Turismo è fiera di aver concorso con il suo patrimonio storico d'archivio alla realizzazione 
di questo CD ROM che mi auguro solchi i mari e batta le strade del mondo per diffondere le bellezze di questa nostra terra,
promuovendo sempre crescenti flussi turistici e correnti di viaggiatori alla ricerca delle suggestive e mai cancellati piste del Gran Tour."
- Raffaele Senatore Direttore dell'Azienda di Soggiorno e Turismo
</span>

Giuseppe Ronca ( Da HyperWeb2 ) si occupa ora della sua trasformazione dal vecchio CD-ROM per windows 98 
ad applicazione web compatibile per tutti i dispositivi, portando quindi avanti per passione ( e non a scopo di lucro) 
l'obiettivo originale di questo progetto.

La prerogativa è quella di <b>replicare minuziosamente il funzionamento e l'aspetto dell'applicazione originale senza differenze alcune.</b>
Il sito potrà inoltre essere riutilizzato come archivio online di riferimento per future espansioni del progetto stesso.

Se avete suggerimenti, voglia di collaborare o bisogno di maggiori informazioni, <a href="http://www.hyperweb2.com/home/contacts">contattatemi</a>

</pre>