Tra i " casali " più antichi vi è quello di Pregiato: 
faceva parte del distretto di S. Adiutore e si 
estendeva dalle pendici nordoccidentali del 
monte Castello fino alla via Regia. Il nome deriva 
da PRAEDIATUS, cioè ricco, dotato di molti " 
praedia ", oppure da PRAESIDIATUS, a causa 
delle fortezze situate lungo la via Maggiore, la 
via che passava appunto alle spalle del casale, per 
raggiungere attraverso i monti Salerno. Oggi il 
villaggio si presenta collegato al centro città da 
una serie ininterrotta di nuovi insediamenti abita-
tivi che hanno preso il posto degli estesi campi 
coltivati. Qua e là qualche edicola e qualche 
scorcio intatto rivelano l'antica connotazione 
spesso sopraffatta da recenti rifacimenti. Ritro-
vamenti archeologici nella zona testimoniano una 
presenza sul territorio già in epoca romana. Se-
condo lo storico O. Casaburi ( 1829 ): " Si crede 
che tal paese sia stato fondato dai Longobardi e 
della chiesa di San Nicola, che tuttora esiste, se 
ne fa memoria fin dall'anno 1168 ".