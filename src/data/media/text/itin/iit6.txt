Dista da Cava-centro circa 4 Km. Secondo alcuni 
storici faceva parte del distretto di Passiano, se-
condo altri invece del distretto di S. Adiutore il 
quale abbracciava non solo la parte meridionale e 
orientale del Castello, ma anche quella settentrio-
nale, arrivando fino al paese di S. Lucia o Bagnara, 
vicino Tirrento (o Terriento)”. Il nome di Balnearia 
o Bagnara è dovuto alle sorgenti termali che anti-
camente rendevano famosa la zona. Anche il nome 
Citola, che designa un monte (493 m.) e un tor-
rente che confluisce nella Caviola, deriva da Aci-
dula, una sorgente minerale oggi scomparsa. Te-
stimonianze risalenti all’epoca romana sono state 
rinvenute in passato in questi luoghi. Si ha notizia 
di un ritrovamento nel ‘700 di tombe e monete ro-
mane. I reperti archeologici (un’area funeraria e 
una statua acefala databili al I – II sec. d.C.) siste-
mati attualmente nella villa comunale provengono 
da fondi agricoli nella zona di Santa Lucia. Al 
tempo della Repubblica Partenopea del 1799, du-
rante quella che lo storico Raffaele Baldi chiama 
Controrivoluzione Cavese, i luciani guidati dal ca-
pitano Vincenzo Baldi, che aveva radunato fra 
quella gente “fiera e coraggiosa” un gruppetto di 
uomini armati, cercarono di ostacolare le truppe 
francesi, come illustra il dipinto di Clemente Tafuri 
nel Palazzo di Città. Toponimi oggi in disuso ri-
cordano le attività di una volta: Fiume si riferisce 
ad una zona sotto il Monticello dove l’acqua, che 
scorreva limpida, veniva usata per lavare e bian-
cheggiare le tele. Al Curaturo (o Curatoio) funzio-
nava l’impianto di proprietà del Comune dove le 
donne candeggiavano e stendevano al sole i pro-
dotti dei loro telai. La secolare tradizione della la-
vorazione dello spago è ancora viva presso qualche 
artigiano che opera conservando metodi e attrezzi 
di una volta. Un villaggio, dunque, quello di S. Lu-
cia che alla fama di fierezza degli abitanti unisce la 
loro industriosità e le capacità in campo agricolo 
ed economico.
