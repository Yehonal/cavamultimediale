La figura del Capitano Vincenzo Baldi è legata alla 
battaglia che si combatté presso il ponte di S. Lucia 
il 27 aprile del 1799. Le truppe francesi guidate dal 
famigerato Watrim  si dirigevano verso Cava per 
cui il Consiglio Comunale, affidò al capitano Vin-
cenzo Baldi il compito di arginare e respingere 
l’avanzata. Il primo scontro avvenne al ponte di S. 
Lucia, dove gli abitanti   focosi ed intolleranti di 
ogni sopruso attesero il nemico. Una nutrita ed in-
terminabile sparatoria partì da tutte le case coloni-
che e dalle folte siepi fiancheggianti la strada per-
corsa dai francesi. Solo grazie al tradimento, i 
francesi riuscirono ad aggirare la difesa invadendo 
Cava e mettendola a ferro e a fuoco. I Luciani non 
potettero intervenire perché rimasero con il Baldi a 
proteggere la strada che dava al loro villaggio. Nel 
1806 i Francesi, sotto la guida del generale Masse-
na, ritornarono nelle nostre zone, i cavesi al co-
mando del capitano Vincenzo Baldi, rinnovarono   
le loro gesta militari. Il capitano cadde prigioniero 
dei francesi, fu rinchiuso e processato in Castel-
nuovo. Quando i  Borboni  ritornarono a Napoli, il 
Baldi fu liberato e ricolmato di onori. I cavesi tri-
butarono sempre al loro eroico concittadino le 
espressioni della loro stima ed ammirazione. Lo 
elessero due volte a Sindaco della Città, nel 1802 e 
nel 1817 rinnovandogli fiducia e stima. Le imprese 
del Capitano Baldi furono immortalate dal pittore 
Clemente Tafuri,il cui grande quadro è esposto nel 
Salone d’onore del Palazzo di Città.