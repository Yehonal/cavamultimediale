Non ci fu guerra dal 1520 fino alla morte di Carlo 
V ed anche dopo, in Italia, in Germania, in Fiandra 
ed in Ungheria, a cui non partecipò questo audacis-
simo soldato. Fu alla scuola del maestro di Avalos 
detto il “ Pescara”. Alla battaglia di Pavia 24 feb-
braio 1535 abbattè il signor di La Palisse ( che fu 
inumanamente ucciso da altro capitano spagnolo ) 
e fece prigioniero lo stesso Francesco I . Dopo la 
campagna in Ungheria, da lui condotta, gli venne 
decretata una medaglia d’oro che portava sul da-
vanti la sua effigie e la scritta : < Ioan. Bapt. Ca-
staldus dux belli maxim. >, e sul retro, lui che sol-
leva una donna guerriera, con la scritta: <Subactae  
Daciae restitutore optimo > Dopo la campagna in 
Transilvania gli venne decretata altra medaglia 
d’oro, portante nel davanti la sua figura e la scritta  
decretatoria,  nel rovescio la Transilvania , rappre-
sentata da una donna giacente in vasto campo. Fu 
anche scrittore di cose militari, dettate al suo se-
gretario Ascanio Centorio,  si dilettò di poesia: go-
dette la stima amichevole dell’Aretino...poeta to-
sco. Il Castaldo ebbe grandi onori e ricompense per 
il suo valore e il suo ardimento: due volte fu gene-
ralissimo in Ungheria per Ferdinando, re dei  Ro-
mani, fratello di Carlo V. Lo stesso Carlo V lo no-
minò ( 1556 ) Marchese di Cassano nel Milanese e 
Governatore di Milano.