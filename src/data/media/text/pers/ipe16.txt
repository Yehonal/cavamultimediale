Nacque a Cava  il 10 maggio 1784. Esule a Parigi 
ed educato nel Pritaneo a spese della Francia, ne 
uscì nel 1803 sottotenente di fanteria, combatten-
do, poi, ed essendo spesso ferito, sui lidi della Ma-
nica, a Ulm, a Marienzell, ad Austerlitz. Chiamato 
nel 1806 da Giuseppe Bonaparte nell’esercito na-
poleonico  col grado di capitano partecipò 
all’assedio di Gaeta e ai fatti d’armi di Calabria. 
Nel 1808 fu in Spagna alla presa di Burgos. Nel 
1814 ebbe una missione politico-militare al con-
gresso di Vienna: nella campagnsa murattiana per 
l’Indipendenza d’Italia fu ferito quasi mortalmente: 
in tale occasione fu nominato Tenente Generale. 
Nella rivoluzione  del 1820 assunse il comando 
della guardia cittadina di Napoli e della IV divisio-
ne, tentando invano di arginare le diserzioni dei 
soldati di fronte all’avanzare degli Austriaci. De-
stituito dalla reazione, fu reintegrato da Ferdinando 
II, che nel 1848-49 lo volle come suo luogotenente 
alla cruenta riconquista della Sicilia. Nel 1859 fu 
Presidente dei Ministri di Francesco II e cercò di 
indurre il Re ad essere più largo di concessioni alle 
popolazioni; ma invano. Nel 1860 rifiutò di andare 
in Sicilia a combattere Garibaldi; fu esule a Marsi-
glia, quindi a Firenze. Tornato a Napoli nel 1862,  
morì il 16 novembre 1867.