Accanto alla Chiesa di S. Francesco, in fase di ri-
strutturazione, sorge il convento dei francescani. 
Esso fu sede dei parlamenti: infatti dai registri 
delle delibere comunali si apprende che sin dal 
1517 Sindaci ed eletti si riunivano nel refettorio 
per deliberare. Il complesso conventuale fu co-
struito nel 1500; il chiostro ha conservato la prima 
architettura: è di forma quadrangolare con sei pila-
stri di travertino per lato, sopra i quali voltano gli 
archi. Di pregevole aspetto la Cappella 
dell’Oratorio della Congrega della SS. Concezione, 
affrescata nel 1600. Al centro del chiostro fa bella 
mostra di sé una grande cisterna per l’acqua piova-
na, la cui vera, di forma ottagonale era rivestita da 
bassorilievi di marmo, scolpiti nel 1595. Queste 
formelle, purtroppo, sono state trafugate il giorno 3 
gennaio 1985.
