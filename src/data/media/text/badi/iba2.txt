Nel 1025 S.Alferio aveva già costruito la sua chie-
sa, che aveva una sola navata. Questa nel 1092 fu 
ampliata e trasformata in basilica a più navate da 
S.Pietro I abate. L’attuale basilica sorse invece nel 
1761 per iniziativa dell’abate D. Giulio De Palma e 
su disegno dell’architetto Giovanni del Gaizo, il 
quale, qualche anno dopo, progettò anche la fac-
ciata. Seguendo i criteri dell’epoca, la vecchia ba-
silica venne abbattuta, ad eccezione della cappella 
dei SS. Padri e delle fondamenta, che furono rin-
forzate. L’interno della basilica, specialmente dopo 
il moderno rivestimento delle pareti e la pavimen-
tazione con marmi policromi, è luminoso ed armo-
nico. La prima cosa che attira l’attrazione del visi-
tatore della basilica è l’ambone del sec. XII, re-
centemente ricostruito. E’ molto probabile che sia 
un dono del re di Sicilia Ruggiero II, il quale volle 
che la regina Sibilla, sua seconda moglie morta a 
Salerno nel 1150, fosse seppellita nella chiesa della 
badia e le fosse edificata una magnifica tomba or-
nata di mosaici, di cui si conserva solo il sarcofa-
go. Il seppellimento nella chiesa o nel cimitero 
della badia era ordinariamente accompagnato ad 
una donazione. Dell’antica basilica, oltre 
all’ambone, resta ancora, in fondo alla navata de-
stra, la “Cappella dei SS. Padri”, ristrutturata e ri-
vestita di marmi policromi (mosaici fiorentini) nel 
1641. Subito dopo la balaustra, prima della cap-
pella seicentesca, si notano sulle pareti quattro 
statue marmoree, notevoli quelle cinquecentesche 
di S. Felicita e di S. Matteo. Procedendo, a destra è 
la cella grotta di S. Alferio. Le cui reliquie sono in 
un’urna sotto l’altare; a sinistra è l’altare di S. 
Leone con la sua urna e, sulla parete, altre reliquie 
di santi; di fronte l’altare del SS. Sacramento con 
l’urna contenente le reliquie di S. Costabile. Gli af-
freschi della basilica sono opera del pittore cala-
brese Vincenzo Morani, che nel 1857 vi rappre-
sentò: sulla volta del coro “S. Alferio in contem-
plazione della SS. Trinità”; nella cupola una visio-
ne dell’Apocalisse, cioè l’”Adorazione del Reden-
tore”; nel transetto a destra la “Morte di S. Bene-
detto” con altre scene della sua vita e santi e sante 
benedettini; a sinistra la “Resurrezione” con profeti 
ed apostoli. Il suo capolavoro però è la tela della 
“Deposizione dalla croce”, che si trova sull’altare 
del transetto a sinistra. Sono da notare inoltre il 
quadro del primo altare a destra dell’ingresso rap-
presentante “S. Mauro” di Achille Guerra, la porta 
del battistero (sec. XVI) a sinistra, e il portale 
marmoreo con la bellissima porta cinquecentesca 
della sagrestia. Sotto i 12 altari della basilica sono 
deposte le reliquie dei 12 abati santi o beati della 
badia.

