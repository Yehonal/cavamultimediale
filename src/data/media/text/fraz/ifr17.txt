Tra le ville più belle, che fecero giustamente famo-
sa nell'800 la città di Cava de' Tirreni, si annovera 
la villa che la famiglia Ricciardi donò, nel 1973, 
all'istituzione " La Nostra Famiglia" . Lungo la pa-
noramica via Marghieri, realizzata fra il 1876 e il 
1883 dall'amministrazione Trara-Genoino, sorsero, 
sul finire del secolo scorso, numerose dimore si-
gnorili tra cui la villa di cui la famiglia Ricciardi 
divenne proprietaria soltanto negli anni '30. Essa 
era stata anche sede di un Hotel, il Britannia, 
quando la villeggiatura attirava a Cava molti fore-
stieri soprattutto inglesi. Negli anni '30 i giardini 
furono sistemati e arricchiti di ceramiche vietresi. 
Furono anche costruite cisterne per l'irrigazione. Il 
parco digradante verso il piano stradale dall'alto, 
dove sorge la costruzione in mattoni rossi della 
villa, è disposto su ampi terrazzi. Qui la vegetazio-
ne arborea aggiunge suggestione di colori e forme 
alla posizione panoramica, che vede sullo sfondo il 
monte S. Liberatore e il mare. Attualmente " La 
Nostra Famiglia" , centro di riabilitazione per 
bambini neurolesi, opera attivamente in questa 
struttura dal 1976 e custodisce con cura il parco, 
dove ha permesso l'installazione di un prefabbri-
cato che svolge le funzioni di sede parrocchiale. Le 
ville di Rotolo ( Galise, Ferrari, Marghieri, ecc. ) 
godevano, nella loro privilegiata ubicazione in 
collina, della naturale scenografia del paesaggio, 
oltre che di pregi architettonici e stilistici propri. 
Ospiti illustri hanno soggiornato a Rotolo e il poeta 
Giorgio Seferis, che qui alloggiò nel 1944 con il 
governo greco in esilio, cantò: " Rare le notti di lu-
na che mi piacquero... in questo villaggetto tirreni-
co, di là dal mare di Salerno, di là dai porti del ri-
torno..." .