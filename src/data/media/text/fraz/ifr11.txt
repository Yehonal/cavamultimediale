Risale all'XI sec.; è tra le chiese più importanti e 
meglio conservate della città di Cava de' Tirreni. 
La lineare facciata presenta un bel portale con due 
affreschi laterali raffiguranti i Santi Apostoli Pietro 
e Paolo. All'interno la chiesa conserva molte im-
portanti opere del '500 come i bassorilievi in mar-
mo della sacrestia che rappresentano i quattro 
evangelisti ai lati della custodia del S.S. Sacra-
mento e l'alto rilievo di Santa Maria della Catena 
sull'altare a lei dedicato nella navata sinistra. Il bel 
Crocifisso ligneo del '600 nella cappella a destra 
dell'altare maggiore è opera dello scultore G. Co-
lombo. L'altare è stato di recente restaurato e porta 
ai lati lo stemma della famiglia Galise. Il soffitto 
della chiesa è di grande effetto: esso risale al XVIII 
sec.. L'archivio parrocchiale di S. Pietro conserva 
molti documenti importanti per la storia di Cava 
de' Tirreni. Nella sacrestia vi è pure una bella ta-
vola del '600 raffigurante la Madonna del Rosario 
proveniente dalla Cappella del casale dei Cafari 
eretta nel 1616. Accanto alla chiesa da notare il bel 
portale catalano del palazzo Cafaro-Galise.