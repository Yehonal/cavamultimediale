Domina l’abitato di Santa Lucia verso settentrione 
il brullo monte Caruso (m.763). Era proprio qui, 
alle falde di questo monte, che l’antica via Mag-
giore (molto frequentata un tempo per la maggiore 
sicurezza che offriva rispetto alla via Regia di fon-
dovalle) cominciava a salire verso le colline 
orientali per attraversarle e giungere a Salerno. 
Una fenditura nella roccia lungo il sentiero, se-
gnato con il n° 18 dal Club Alpino Italiano, viene 
indicata come il luogo dove veniva pagato il pe-
daggio. Oggi la strada asfaltata prosegue verso San 
Felice e S. Anna, al limite del Parco Diecimare, 
passando per la località “Scarico”, così denominata 
per il deposito di legname che qui veniva effettua-
to, quando l’economia boschiva era tale che enor-
mi quantità di legname venivano scaricate a valle. 