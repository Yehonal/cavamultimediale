La chiesa di S. Maria della Purificazione attual-
mente è in abbandono. Fu duramente colpita dai 
bombardamenti nel Settembre '43 insieme alla casa 
canonica, allorquando "l'esercito tedesco - come 
scriveva il parroco dell'epoca - aveva fatto della 
chiesa sua stanza, senza riguardo alla maestà del 
Tempio ". Fu danneggiata ulteriormente dal terre-
moto del 1980. Ai danni degli eventi si sono som-
mati quelli dell'incuria e dei continui furti. Si è sal-
vata da questa lenta distruzione la lapide sepolcrale 
dell'abate Pascasio, risalente al VI sec., che oggi, 
restaurata con il contributo dell'A.A.S.T., è conser-
vata nel Palazzo Vescovile, insieme alle sculture 
del '500 provenienti sempre da Vetranto: la Ma-
donna col Bambino attribuita a Giovanni da Nola e 
la statua orante di Traiano Civitella. La lapide del-
l'abate Pascasio costituisce un'importante testimo-
nianza storica in quanto documenta la presenza 
monastica nella zona nel V-VI sec.. La lastra tom-
bale riferisce all'anno 554 la morte di Pascasio, 
un'anacoreta che visse in meditazione e preghiera 
tra questi monti, facendo del bene e assistendo 
malati e pellegrini. Infatti gli storici accennano ad 
un monastero e ad un ospizio lungo l'antica via di 
comunicazione. Un restauro della chiesa - sempre 
auspicabile anche se tardivo - potrebbe riportare 
aal'antico splendore la bella architettura che risale 
al XV sec.. L'interno, a tre navate, fu rifatto in epo-
ca barocca. Interessante la cupola che poggia su un 
tamburo cilindrico con aperture rettangolari orlate 
di piperno.