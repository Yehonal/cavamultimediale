Sui valichi delle colline orientali di Cava de' Tirre-
ni venivano tese reti di grande dimensioni destinate 
alla caccia ai colombi migratori, che si svolgeva 
nel periodo autunnale. Arco, Campitello e Borrello 
erano, come la Serra, fra le località più note e fre-
quentate al tempo in cui la tradizionale caccia (il 
"gioco dei colombi") attirava numerosi appassio-
nati e curiosi. Carpini, elci, ontani si erigevano 
maestosi ai valichi e lì, all'ombra amica delle loro 
chiome, si raccoglievano comitive di gitanti che 
amavano assistere all'emozionante "gioco". Ad Ar-
co in particolare si svolgevano nell'800 le famose 
"feste campestri" a cui accorrevano villeggianti e 
turisti. Fra le varie torri quella che si trova ad Arco 
appare la meglio conservata. Essa reca una data in-
dicante forse un restauro: anno Domini 1721. Sulle 
torri vigilavano, scrutando il cielo, i "partitari" e al 
momento opportuno, lanciando a mano o con la 
fionda dei sassi bianchi o intinti nella calce, essi ri-
uscivano a indirizzare lo storno di colombi, prove-
nienti dal Nord, verso le reti. Località come queste, 
una volta famose per il verde fitto dei boschi, gli 
alberi secolari, la tranquilla poesia del paesaggio, 
conservano ancora il loro fascino nonostante 
l'avanzare del cemento e gli abusi ricorrenti. In-
contrare qui un'antica torre semi-nascosta dalla ve-
getazione è come scoprire un tratto della nostra 
storia.