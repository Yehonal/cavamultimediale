Il Premio Internazionale “Bandiera 
d’Argento” e l’annessa mostra dedicata 
all’arte del costume, nascono da una idea 
dell’Associazione Sbandieratori Città de la 
Cava. La manifestazione consolidata, è en-
trata a pieno titolo fra le iniziative culturali e 
turistiche di qualità. Si svolge durante il pe-
riodo estivo nello scenario archeo-
monumentario della Badia Benedettina della 
SS. Trinità (anno mille). Si afferma soprat-
tutto, per le sue finalità didascaliche e per il 
precipuo scopo di diffondere il costume 
d’arte, nei diversi impieghi estetici, storici, 
spettacolari. Ogni anno la mostra (giunta al 
quinto anno) viene dedicata ad un paese eu-
ropeo. Il sipario delle prime quattro edizioni 
si è levato su Francia, Germania, Gran Bre-
tagna e quest’anno è di scena l’Italia. I co-
stumi, come anatomie scultoree, sono i pro-
tagonisti assoluti in proscenio. Essi, nati per 
destinazioni utilitarie, rivivono come creatu-
re erranti e dal fascino misterioso. Sono at-
timi di gloria e pertanto, immortali anche se 
poi scompariranno mestamente nel fondo di 
un baule. Vuoti dei corpi di attori e cantanti, 
lontani dei luoghi nei quali hanno ragione di 
esistere, i costumi o abiti di scena restano 
comunque testimoni di momenti operosi e 
spettacolari insieme, e riescono a risvegliarli 
nella immaginazione o nella memoria di chi 
li guarda. 