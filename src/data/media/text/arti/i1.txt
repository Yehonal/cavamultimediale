Connessa con l’industria dell’agricoltura e con 
l’arte marinara, sorse e si sviluppò nella vallata ca-
vese l’industria dello spago, i cui prodotti serviva-
no particolarmente ai marinai sia per la confezione 
delle reti da pesca, sia per le sartie delle navi. 
Anch’essa deve ritenersi antica quanto l’arte della 
navigazione. I cavesi dell’entroterra, dediti alla pa-
storizia ed all’agricoltura, dovettero, per necessità, 
imparare l’arte di preparare gli spaghi e le funi per 
i cavesi delle marine, cioè per i cetaresi e raitesi. Si 
racconta che nel 1400-1500 si stabilì a S. Lucia di 
Cava un tessitore, proveniente forse da Prato che 
con un aspio portato dalla sua città d’origine, co-
minciò a filare la canapa e a fare la corda in questa 
zona. Così sorse il sistema tradizionale della torci-
tura degli spaghi... Su di una striscia di terra di 
metri tre per cinquanta ogni famiglia contadina 
impiantò il suo “ filaturo “, consistente in due im-
pianti sistemati ad ognuno degli estremi della stri-
scia di terreno. In uno si faceva girare una ruota 
che fungeva da motrice  per dei piccoli rocchetti  
montati su di un legno a forma di croce da cui si 
dipanavano per tutta la lunghezza del filatoio i capi 
di spago che andavano ad unirsi in un punto fisso 
all’altro impianto (costituito da una “caldarella “ 
da muratore al quale era legato un ago piegato da 
cui partiva l’intreccio vero e proprio). Per control-
lare il regolare attorcigliamento  i fili di spago era-
no fatti passare tra i buchi di un piccolo blocco di 
legno chiamato “ pigna “ , questo blocco veniva 
fatto avanzare lentamente verso la ruota. La lavo-
razione di S. Lucia era conosciuta sino al 1960 su 
tutti i mercati nazionali, e pure internazionali, 
giacchè era una lavorazione specializzata.Con il 
tramonto della canapa nel 1960 la lavorazione si è 
andata trasformando da manuale ad industriale. 
Nel giardino della famiglia Lambiase ove in pas-
sato trovavano  lavoro 26 famiglie,  attualmente gi-
rano solo due ruote. In S. Lucia ha assunto rilevan-
za nazionale l’industria dello spago della famiglia 
Lamberti, attrezzata con macchinari modernissimi 
ed all’avanguardia capaci di produrre più di 1000 
chilogrammi al giorno di corde, non più di canapa 
ma di nylon ed altre fibre sintetiche.
