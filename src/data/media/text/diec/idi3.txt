Il bosco che ammanta la spigolosa Forcella della 
Cava attrae immediatamente lo sguardo del visita-
tore rispetto all'ambiente steppico e brullo di 
Monte Caruso. Ma è proprio quest'ultimo a rappre-
sentare un ambiente unico e tutto da scoprire. In-
fatti la macchia bassa, che si trova distribuita qua e 
là lungo le pendici di m. Caruso, costituita per lo 
più da sempreverdi quali il mirto, il corbezzolo, il 
leccio, il lentisco, l'olivastro, l'erica, il ginepro e la 
colorata ginestra, forma delle isole dove gli animali 
possono trovare cibo e rifugio. La macchia è cir-
condata dalle essenze caratteristiche degli ambienti 
steppici meridionali, la briza, l'avena, il finocchio 
selvatico, la carota selvatica, l'asfodelo bianco, il 
cisto rosa e quello bianco. Questa miscela di es-
senze profumi colori fa sì che ci sia un incredibile 
presenza di farfalle, insetti ed insettivori. Non è 
difficile osservare il bruco di vanessa mentre divo-
ra le foglie dell'ortica. Inoltre tra la gariga crescono 
numerose le orchidee selvatiche tra cui: la scimia, 
la maculata, la fuciflora, la militare e l'ofride apife-
ra. Certo non bisogna dimenticare il bosco con la 
sua frescura, imponenza e tranquillità. Esso è 
estremamente composito infatti vi troviamo carpi-
ni, lecci, cerri, roveri, roverelle, olmi, ontani, faggi, 
ornielli, frassini e castagni. Una eccezione è la pre-
senza dell'agrifoglio, albero che normalmente vive 
a quote superiori. Su molte foglie di quercia è fa-
cile osservare le galle prodotte dalle punture degli 
insetti. I prati del Parco in primavera, sono popolati 
da numerose piante aromatiche e medicinali quali 
il timo, la ruta, la lavanda, la borragine, il crescio-
ne e tantissime altre. Inoltre le fioriture dei violacei 
crochi insieme a quelle celesti della anemone ap-
pennina trasformano il sottobosco in un tappeto 
dalla trama naturale.