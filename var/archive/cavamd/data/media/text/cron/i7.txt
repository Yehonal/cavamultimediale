Il 7 Agosto 1394 il  papa Bonifacio IX eresse la Terra della Cava a Città, e dichiarò 
Vescovo l’Abate del Monastero, per Cattedrale la chiesa della SS.Trinità, per Ca-
pitolo i monaci, e per prima dignità il Priore. La bolla è riportata in parte da Guil-
laime nel suo <<Essai historique sur l’Abbaye de Cava>>. Essa incomincia: <<La 
Terra della Cava, grazie alle benedizioni del cielo, tanto per il numero degli abi-
tanti, che per gli altri divini favori, come è provato dalla notorietà dei fatti, è più 
feconda di un gran numero delle città vicine. Essa possiede un vasto territorio che è 
designato col nome di territorio del Monastero della SS.Trinità di Cava, 
dell’Ordine di S.Benedetto, appartenente, senza altri intermediari, alla Chiesa Ro-
mana... In conseguenza, se la Terra di Cava viene elevata a Città e la Chiesa del 
Monastero a Cattedrale, questo atto potrà essere giustamente considerato come de-
gno, molto lodevole, molto utile e molto piacevole tanto agli abitanti che ai religio-
si del Monastero... Pertanto eleviamo la Terra di Cava a Città, e la decoriamo del 
titolo e delle insegne di città, ed a ricordo di quello che facciamo, decretiamo che 
essa si chiami per sempre Città della Cava>>...