Gli elementi faunistici che caratterizzano il Parco 
sono la presenza dei rapaci continua e costante 
lungo le pendici di Monte Caruso e una incredibile 
concentrazione di insetti ed in particolare di far-
falle. Il macaone è una elegantissima e variopinta 
farfalla ed è anche il simbolo del Parco, la sua 
bellezza e la incredibile presenza durante i mesi 
primaverili ed estivi attraggono l'attenzione dei vi-
sitatori. I rapaci più facili da vedere sono il ghep-
pio, la poiana, il pellegrino e nelle zone boscate lo 
sparviere. Si può ancora ascoltare il tambureggiare 
del picchio verde fra i tronchi marcescenti di ca-
stagno. Gli altri picchi che popolano il Parco sono: 
il rosso maggiore e il rampichino. Tra i rapaci bi-
sogna annoverare una coppia di gheppi che nidifica 
già da diversi anni all'interno del Parco e due cop-
pie di poiana, rapace dall'imponente apertura alare 
( fino a 140 cm. ), che cacciano e nidificano nel-
l'area del Parco. Tra i rapaci notturni troviamo 
l'allocco, il barbagianni e la civetta. E' possibile 
udire i richiami dei rapaci notturni effettuando 
delle escursioni al tramonto. Per quanto riguarda i 
passeriformi, bisogna ricordare le cince, i fringuel-
li, le cutrettole, i passeri e le capinere. Avvista-
menti eccezionali si possono fare durante i periodi 
di migrazione, infatti nell'area del Parco sostano 
diverse specie di uccelli, come il gruccione, il più 
bell'uccello europeo, l'upupa, il rigogolo e il cucu-
lo. Invece stanziali sono i corvi imperiali con al-
meno due coppie. I mammiferi presenti nell'area 
sono: il tasso, il riccio, la faina, l'arvicola, la don-
nola, la volpe, il cinghiale, la talpa e la lepre.