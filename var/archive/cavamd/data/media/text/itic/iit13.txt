Inserita nell’Atlante dei Parchi e Giardini storici, la 
Villa Comunale di Cava fu inaugurata nel 1865. 
Essa era tutta circondata da un muro di protezione, 
con tre cancelli per l’accesso al pubblico. Nella 
villa furono piantati alberi di specie pregiate ed a 
renderla più amena vi fu aggregato un grazioso bo-
schetto sopraelevato, ricavato col terreno di scavo 
dell’attuale Palazzo di Città. Per poter permettere  
concerti bandistici, nel 1890 , al centro, fu costruita 
una pedana che dal 1955 ha fatto posto ad una 
fontana. Lungo un vialetto è collocato un interes-
sante reperto archeologico. Si tratta di un’ara in 
marmo bianco recante sulla fronte un’iscrizione 
latina che ne rivela il carattere funerario. Il monu-
mento fu rinvenuto, casualmente, nel corso di lavo-
ri agricoli, nella frazione S. Lucia di Cava, preci-
samente nella contrada denominata S. Giorgio, a 
poco meno di un metro di profondità dal livello di 
coltura. Per ornamento, nel 1955, nella villa fu tra-
slocata una statua a grandezza  d’uomo, senza testa 
ma con paludamenti indubbiamente etruschi. (Que-
sta statua era usata dai contadini per segnare i con-
fini tra fondi adiacenti). Di essa  è fatta menzione 
da PietropaoloTeodoro, Commissario del S.R.C. in 
una relazione del 1580 e dallo stesso erroneamente 
indicata come statua in marmo bianco e di fattezze 
femminili. Probabilmente il relatore era stato  tratto 
in inganno dalla toga, molto rassomigliante ad una 
veste femminile). Altri reperti archeologici non 
meno interessanti sono visibili lungo  i vialetti 
della Villa.