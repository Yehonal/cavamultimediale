Tra i tanti flagelli dell’Italia, nel 1656, vi era 
quello della peste. Essa fu introdotta nella città di 
Napoli da una nave di soldati spagnoli provenienti 
dalla Sardegna, dove era già apparsa nel 1650, e si 
diffuse poi in tutto il Regno. A Cava il morbo fece 
migliaia di vittime e fu una vera calamità: dal 20 
maggio al 6 luglio si contarono 109 morti. In quel 
frangente i cadaveri vennero seppelliti nella cam-
pagne e non nelle chiese, per evitare che il morbo 
contagiasse i sopravvissuti. Continue furono le in-
vocazioni fatte ai Santi per scongiurare quello che 
era il male del tempo. La tradizione racconta che si 
riuscì a domare il flagello grazie al pellegrinaggio 
fatto dal popolo cavese per venerare il Santissimo 
nella Cappella esistente fra le mura del castello di 
S. Adiutore, con la Sacra Ostia che venne esposta, 
ad opera dell’unico prete sopravvissuto, nei quattro 
lati della terrazza del fortilizio a benedire la città. 
Nasce da qui la popolarissima “Festa di Castello”, 
che da allora è stata tramandata ai posteri e che 
ogni anno si svolge nell’Ottava del Corpus Domi-
ni. Nel 1657, per volontà dei Signori 
dell’Annunziata e con l’entusiasmo di tutto il po-
polo, la processione del Corpus Domini assunse 
forma penitenziale e il suo percorso fu esteso fino 
alla sommità del Castello. Essa fu anche arricchita 
dalla presenza dei Cavesi armati di pistoni (gli ar-
chibugi del tempo), di cui ciascun cittadino era 
fornito, dal momento che ognuno doveva essere 
pronto ad accorrere alle armi non appena la cam-
pana di San Liberatore avesse suonato a martello. 
Questa tradizione è rimasta immutata fino ai nostri 
giorni, con l’aggiunta di una lunga serie di spari di 
pistoni, nel pomeriggio della Festa dagli spalti del 
Castello, in segno di giubilo. A completare questa 
bellissima manifestazione, in serata, si può assiste-
re a luminarie e fuochi d’artificio, che si concludo-
no in maniera spettacolare con il fantasmagorico 
incendio della fortezza.
