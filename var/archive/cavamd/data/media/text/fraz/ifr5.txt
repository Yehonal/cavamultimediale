La sua edificazione è anteriore all’anno Mille, e 
nel 1088 fu donata da una certa Rolagrina, moglie 
di Costantino Jocantella al Monastero della SS. 
Trinità della Cava, quando ne era Abate Pietro. Nel 
1149 fu riconfermata nel patrimonio di detta Badia 
da Papa Eugenio III e lo stesso fece Alessandro III 
nel 1158. La Chiesa era posta nella strada che da 
Cava portava a Tramonti attraverso il valico omo-
nimo, perciò la sua primitiva facciata era alle 
spalle di quella attuale, e guardava nel vallone. Nel 
1747 si volle ovviare a tale inconveniente ed il 
progetto venne affidato al Tavolario (che potrebbe 
corrispondere al geometra di oggi, ma con funzioni 
anche notarili) Antonio Buongiorno. Questi ridusse 
la forma della chiesa a quella attuale e spostò la 
facciata al lato orientale. La chiesa è a tre navate 
spaziosa, imponente e maestosa. Degno di ammi-
razione è l’altare maggiore in marmo pregevole, 
dedicato al Salvatore, raffigurato su di un quadro 
in tela.