La storia più recente di Cava può dividersi in due 
parti: quella che va dal secolo XI al secolo XV e da 
questi ai nostri giorni. La Valle Metelliana è pas-
sata attraverso due distinte fasi storiche, caratteriz-
zate, la prima dal predominio su tutta la vallata e 
zone limitrofe della Badia Benedettina, fondata nel 
1011 da Alferio Pappacarbone ( divenuto poi 
S.Alferio). La seconda dall’affermazione della co-
siddetta Università cavese; in pratica l’affrancarsi 
dei borghi rurali dai poteri feudali badiali e la con-
sapevolezza di poter, riunendosi in un unico grande 
borgo, dar vita, in modo autonomo, a tutti quei 
grandi traffici commerciali fino allora gestiti esclu-
sivamente dalla Badia che aveva, soprattutto per 
donazione di territori da parte dei vari Principi, 
esteso il proprio dominio fino alle zone dell’attuale 
Cilento. Papa Bonifacio IX nel 1394 la eresse a 
Città. Nel 1460 fu concessa da parte del re Ferrante 
I d’Aragona quale riconoscimento per avergli sal-
vata la vita nella famosa battaglia del Sarno, una 
Pergamena in bianco, da lui già firmata, sulla quale 
il Sindaco di Cava Onofrio Scannapieco avrebbe 
potuto scrivere qualsiasi richiesta di privilegio. 
Tale pergamena è tuttora conservata in bianco 
nell’Archivio Municipale. Carlo VII la eresse a 
città demaniale nel 1495. Gli abitanti del borgo, 
formatisi alla scuola della Abbazia, seppero in bre-
ve tempo rendersi autonomi nel commercio dei 
manufatti tessili che per qualità e fantasia erano ri-
chiesti dalle più grandi Corti italiane ed estere. La 
laboriosità degli abitanti il borgo non si estrinsecò 
soltanto nell’arte tessile, ma bensì nell’arte mura-
ria, prova ne siano gli splendidi porticati che co-
steggiano su entrambi i lati l’intero centro storico e 
costruiti per permettere il commercio esterno dei 
manufatti tessili, riparandosi, nel contempo 
dall’umidità.
