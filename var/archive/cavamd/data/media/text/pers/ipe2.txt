Poeta cavese del Seicento, discepolo di Giambatti-
sta Marino che instaurò nella poesia un nuovo 
modo di composizione, che si  fonda su stranezze 
di stile, di lessico, di metrica, di temi, di figure re-
toriche, che mirano a stupire il pubblico. Ben pre-
sto abbandonò la Città, perché non compreso dai 
suoi concittadini e scrisse contro di essa un sonetto 
intitolato <<Invettiva contro una città malefica e 
odiosa>>. Tuttavia gli era sempre caro ritornarvici. 
Trascorse un periodo ad Amalfi, ma allontanando-
sene definì il suo soggiorno amalfitano <<stanza 
orrida>>. La sua produzione poetica è ragguarde-
vole. Diversi sonetti riguardano località e uomini 
di Cava come il sonetto dedicato al Monte di S. 
Adiutore, quello al Monte della SS. Avvocata e 
l’altro al Monastero della SS. Trinità. Tra le più si-
gnificative poesie del Gaudiosi vi è quella che si ri-
ferisce a Cava, intitolata <<La Madre dell’Odio>>. 
E’ un invettiva contro i vizi della gioventù cavese: 
rimprovera ad essi di essersi allontanati dagli 
esempi luminosi degli antenati. Degno di ricordo è 
anche il sonetto rievocante la tradizionale caccia ai 
colombi di origine e sapore longobardo. Benedetto 
Croce inserisce la produzione letteraria del Gau-
diosi nella sua <<Antologia di lirici marinisti>>. 
Muore nel 1692.