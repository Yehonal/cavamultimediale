Sabato Castaldi Martelli, eroe delle Fosse Ardeati-
ne,  nasce a Cava il 19 agosto 1896. Inizia la sua 
carriera militare nel 1916, e nel 1917 si arruola 
volontario in aviazione. Ottenuto il brevetto di pi-
lota, si specializza nella caccia aerea, e, ritornato al 
fronte nell’aprile del 1918, effettua oltre cento voli 
di guerra, nei quali sostiene molti combattimenti 
aerei con esito positivo, meritando una medaglia 
d’argento al valor militare, una di bronzo e due en-
comi. Nel 1919 volontario in Libia partecipa alle 
operazioni contro i ribelli ed ottiene la Croce di 
Guerra e due encomi. Nel 1926, viene promosso 
Maggiore. Nel maggio del 1927 assume il coman-
do del 7° gruppo autonomo da caccia. Viene deco-
rato della medaglia di bronzo. Nel maggio del 
1928 è promosso tenente colonnello. Nell’ottobre 
del 1931, il Martelli è destinato al comando del 20° 
storno, dopo aver conseguito, unico ufficiale 
dell’Aeronautica, la promozione a Colonnello per 
merito straordinario. Come Direttore tecnico am-
ministrativo dei Polverifici Stacchiri si adopera, in 
collaborazione col generale Lordi, per farlo appa-
rentemente lavorare per i tedeschi e dispone che il 
materiale fosse alterato e reso inutile. Ricercato in 
seguito a denunce di rinnegati, il Martelli si pre-
senta insieme al Lordi, spontaneamente, al carcere 
di Via Tasso. Sulla parete del carcere incide queste 
parole: <<Quando il tuo corpo non sarà più, il tuo 
spirito sarà vivo ancora nel ricordo di chi resta. Fa 
che possa essere sempre di esempio>>. Viene giu-
stiziato alle Fosse Ardeatine il 24 marzo del 1944, 
gridando: Viva l’Italia!