Nella Chiesa di S. Francesco di Cava de’ Tirreni, 
sulla base di un monumento , eretto presso la porta 
d’ingresso, si legge un’iscrizione che riassume in 
armonioso latino le gesta, le benemerenze, i fatti 
salienti del generale Pietro Carola, di nobile fami-
glia, nato e vissuto a Cava nel secolo XVI. Fu va-
loroso soldato, intrepido vessillifero, orgoglioso 
centurione, esperto istruttore di legioni, responsa-
bile luogotenente generale dell’esercito sotto Filip-
po IV di Spagna. In Liguria, in Belgio, nella Gallia 
Cisalpina egli si distinse per atti di valore. Per le 
sue altissime doti, fu eletto a governare Asti, Galli-
poli di Scilla e Taranto. Tra le sue imprese più fa-
mose va ricordata la difesa della città conclusasi 
con la fuga degli invasori comandati da Tommaso 
di Savoia.
