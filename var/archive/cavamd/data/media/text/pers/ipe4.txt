E’ tra le figure più luminose della storia di Cava 
de’ Tirreni. Scultore dalla potenza realistica e dallo 
stile fascinoso, il Balzico nasce a Cava il 19 otto-
bre 1825. Rimane orfano dei genitori e con volontà 
ferrea e sacrificio responsabile, attende agli studi e 
pensa da sé alla propria cultura. Intelligente, voliti-
vo, aperto, accorto, egli ottenne la protezione del 
giudice regio Francesco De Stefano, che avendo 
scorto nel giovane le doti del genio, s’interessa al 
suo avvenire. Ottenuto un sussidio dal Comune, si 
reca a Napoli per essere ammesso all’Accademia 
delle Belle Arti. Esegue, tra le altre cose, un grande 
busto di Flavio Gioia ed una statua di S. Giovanni 
Evangelista. Costantino Nigro, diplomatico e lette-
rato italiano, lo chiama a Torino, dove Vittorio 
Emanuele II gli conferisce l’incarico di realizzare 
il monumento a Massimo D’Azeglio, e al Duca di 
Genova. Si trasferisce a Roma, nel 1888 vince il 
secondo premio nel concorso per la realizzazione 
della statua a Vittorio Emanuele II. Tra le molte-
plici sue opere una Cleopatra, premiata a Parigi nel 
1900, e vari monumenti e busti di uomini illustri e 
celebri. Il Balzico muore a Roma il 2 febbraio 
1901. Nella Città Eterna, nel 1907, viene inaugu-
rato <<Il Museo Balzico>>: alla cerimonia parte-
cipa la Regina Margherita e una larga schiera di 
eminenti artisti.